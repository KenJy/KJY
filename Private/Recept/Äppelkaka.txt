Äppelkaka med mandel och kanel, 10–12 bitar

75 g smör
125 g mandelmjöl
2 ägg
1 msk björksocker
1 msk honung
1 tsk fiberhusk
1 tsk bakpulver
2 krm vaniljpulver

2–3 äpplen
25 g smör
2 tsk kanel

    Sätt ugnen på 180° och smörj en springform.
    Skala och kärna ur äpplena. Skär dem i klyftor.
    Smält 25 g smör i en stekpanna och lägg i äppelklyftorna. Stek dem på medelhög värme ett par minuter. De ska bli lätt gyllenbruna men inte alldeles mosiga. Strö över kanelen, blanda runt och ställ åt sidan.
    Smält 75 g smör i en kastrull och ställ åt sidan att svalna.
    Vispa ägg och sötning vitt och pösigt. (Här valde jag att använda lite björksocker och lite honung. Självklart kan du byta mot annat sötningsmedel om du så önskar.)
    Blanda de torra ingredienserna och rör ner dem i äggsmeten. Tillsätt smöret.
    Häll smeten i formen och bred ut den över hela bottnen. Fördela äppelklyftorna jämnt över kakan och tryck ner dem lite i smeten.
    Grädda mitt i ugnen i cirka 25 minuter tills kakan har fått fin färg.
    Servera med vispad grädde, gärna smaksatt med lite vanilj.
